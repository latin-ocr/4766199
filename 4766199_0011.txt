VN IV ERSITATIS LITTERARIAE
FRmEfflcAE GVILELMAE

RECTOR ΕΤ SENATVS.

Enumeratio lectionum academicarum, quas indicimus commilitonibusque commen-
damus, ut suam habeat praefationem litterariam, observationes sermonis Liviani pro-
ponimus, paucas et exiguas, sed quae tamen exemplo esse possint, magnae rem
cautionis esse veterum scriptorum emendationem‚'.ne‚ dum prava corrigere institui·
mus, depravemus ultro quae recte scripta sunt. Nam-‚id-,quidem facile est, si quid
quod alienum videtur a communi more sermonis aut ab explorata scriptoris con-
suetudine discedit suspicionem vitii movet, dicere quid recte scribi potuerit, quod
genus inventa multa magnorum criticorum specie legentes decipiunt, sed ne sensu
saepe fallaci inducamur, magis illud quaerendum est, cur recte scribi non po-
tuerit, quod fide vetustatis propagatum est. Id autem qui argumentandi vi sedulo
demonstrare aggreditur, non potest non multas et minutas res operosa saepe ob·
servatione persequi, ut et quid tribui scriptori recte possit et quid ab eo abiudi-
cari oporteat, stabili iudicio sciat distinguere. Qua in re non raro peccatur a
criticorum pueris, qui suis decretis definire velle animum inducunt, quae nisi labo-
riosa via scrutandi sciri et cognosci non possunt. Quamobrem nos etiam atque etiam
auctores sumus studiosis iuvenibus quibus hae litterae cordi sunt, ut priusquam
emendare scriptores veteres incipiant, indefessa lectione subtilique observandi cura
eorum sermonem penitus cognoscere studeant, si quid autem aliquando probabili
opinatione restituere posse sibi videntur, id ne omittant ad universum scriptoris
usum et naturam referre. Sed nos de parvulis quibusdam quaestionibus Livianis
agimus. ’

1.

