5

cipium sublatum. Et tamen vel audaciam retinere potest, quod non semel sed ter
in eodem dicendi genere iubemur idem participium, sive illud errore natum est sive
consilio‘) prave adiectum, delere, cum praesertim participium ipsum convenienter
ad orationem Liviique cousuetudinem locum obtineat, sic ut desideres si abesset
potius quam cum adsit abiicere velis, offensio autem eo demum oriatur, quod prae-
misso 'hoc participio seutentiam claudit verbum castra movit, quod eandem cum
illo vim profectionis habet. Hanc enim vitii naturam Madvigius perspexit, qui
identidem nugas esse pronuntiavit, quod quis profectus castra movisse h. e. pro-
fectus discessisse diceretur-3 ceteri in mera abundantia orationis haerentes, eam ut
tutarentur, exemplis usi sunt ab hac causa alienis. Verum si disceptatur, parti-
cipione in eiusdem sententiae continuatione comparis significationis verbum super-
addi potuerit, paene miramur, quod Madvigius hoc in una oratione ferri posse
negavit, in aliis idem clementer perpessus est. Quid enim de significatione si quae-
ritur alterum alteri magis simile esse potest quam est frustrari et eludere? Et tamen
Livius scripsit 27, 44, 9.
Adiiciebant etiam periti rerum Hispaniae, haud cum iynoto eum duce C.
Nerone conyressurum, sed quem, in saltu impedito deprensus sorte, haud
secus quam puerum conscribendis fallacibus condicionibus pacis frustratus
elusisset.
Ubi abesse poterat frustratus, sed qui deleverit participium, de elegantia orationis
detraxisse censendus est3 et scribit Livius, ut eandem manum agnoscas, non ita
multo post, e. 47, 6 tantae rei frustratione Hannibalem elusum. Ac similiter Cicero
locutus est, de officiis 1, 22, 77 consiliis diliqentiaque nostra celeriter de manibus
audacissimorum civium delapsa arma ipsa ceciderunt3 de natura deorum 2, 11, 30
naturam eam quae res omnes complexa teneat3 2, 18, 47 quid enim pulchrius ea fiqura,
quae sola omnes alias fiyuras comptem continet3 2, 51, 128 animal, quod cum ex utero
elapsum excidia Petronius quoque c. 16 dum loquimur, sera sua sponte delapsa ce·
cidit. Neque poetica libertate vindicatur Propertius quod dixit 4, 4, 64 Ipsaque in
Oceanum sidera lapsa cadunt (ef. 3, 15, 34) aut Vergilius (Aen. 6, 309) Quam multa
in silvis autumni friqore primo Lapsa cadunt folia, et Ovidius (Heroid. 20, 210) Deci-
derint humer-is pallia lapsa meisg et in altero participiorum genere Catullus 64, 178
ab qurqite lato Discernens ponti truculentum ubi dividit aequor3 314 prono in pollice
torquens Libraaeum tereti versabat turbine fissum, aut Lucretius 6, 138 dum validi vis
incita venti Perscindat nubem persrinqens impete recto. Qui cum talia coniungunt
discernens dividit, perscindat perfrinqens, nihil diversae notionis participia verbis “

⁴’) De consilio addendi Madvigius vario modo iudicavit3 44, 2, 2 profectus ‘inter-
pretamentum' esse dixit ‘ad decimo die adscriptum non animadverso sequi castra mooit'3
42, 54, 6 profectus additum ‘ad declarandum, quid esset castra movere'. Quorum tamen
neutrum ne per se quidem ita comparatum est ut facile fidem faciat.

